---
layout: post
title:  'Documental: AKHA a la frontera'
date: 2022-08-28 21:01:00
description: "'Akha a la frontera' és el testimoni de la desaparició d'una forma de vida ancestral, la vida de ritme natural i enganxada a la pell del planeta."
categories: documentales tailandia
---

Un documental de J.M. Romero i Jacobo Sucari.

### Sinopsi

"Akha a la frontera" és el testimoni de la desaparició d'una forma de vida ancestral, la vida de ritme natural i enganxada a la pell del planeta.  La narració se centra a Ban Apha, un poble d'ètnia Akha de les muntanyes del Nord de Tailàndia, però denuncia una dinàmica universal. 

Per un interès personal, l'escriptor Josep M. Romero, resident a Chiang Mai (Tailàndia) i especialitzat en cultures orientals, visita regularment aquest poble des de fa anys. S'allotja amb la família Chermue, amb qui ha creat una bona amistat. Tot el poble el coneix, i existeix un respecte mutu. Amb els ulls del Josep M. Romero penetrem en el món dels Akha. Esmorzem amb la família, passegem pels carrers del poble, visitem a la vídua del Gran Mestre de la Tradició, caminem per la selva i rondem pel territori circumdant, coneixem els elefants dels Karen, escoltem les raons de l'abandó de la religió tradicional en favor del budisme, visitem l'església cristiana del poble veí, passem una tarda a la botiga del pople conversant amb unes senyores que representen el pes i el encant de la tradició, presenciem una dansa tradicional femenina al voltant del foc.

Els Akha, con altres ètnies minoritàries del planeta, es troben ara en una frontera. D'una banda, la vella generació, que viu a la manera tradicional, gairebé igual que mil anys enrera, i que va camí de l'extinció per una qüestió d'edat. De l'altra, la jova generació, enganxada a l'internet i als desitjos globals, que perdrà les seves característiques culturals assimilada per les grans ètnies, religions i modes de vida. 

Amb un món controlat per poders centralitzats, pobles independents com els Akha ja no tenen espai on continuar la vida tradicional. D'aquí a pocs anys, els únics supervivents d'aquestes ètnies habitaran en reserves, al servei de turistes i antropòlegs.

"Akha a la frontera" ens submergeix en el món moribund però intens dels Akha. Ens fa experimentar vívidament la riquesa i profunditat de la seva tradició. Una relació íntima amb la Natura, una quotidianeïtat de mesura humana, una percepció animista, un consistent llegat oral. Els Akha són guardians d'una civilització que és patrimoni universal, i que per tant també ens pertany a nosaltres. La sensació que cada cop es fa més dificil de mantenir un ritme de vida natural desencadena inevitablement preguntes sobre la pròpia vida i la societat en què vivim.

```
Fitxa tècnica:
Documental: AKHA a la frontera.
Un documental de J.M. Romero i Jacobo Sucari.
Durada: 49:25 min.
Llengua original: Català – Thai, subtitulat al català.
Any de producció: 2018 – 2019.

Guió: J.M. Romero, Jacobo Sucari.
Realització: Jacobo Sucari
Mùsiques originals dels Akha: Library Athu Pochear, Akha University Thailand.
Càmeres: Lucas Sucari, Jacobo Sucari.
So directe: Wanlop Thersakul.
Producció executiva: Jacobo Sucari i l'equip de producció de La Trinxera Sccl.
Transport: Adirek Petras
Postproducciò: La Trinxera SCCL
Edició: Jacobo Sucari
Mescles i tractament de so:  Lucca Rullo
Grafisme i tractament de color: Lucas Sucari

Fonts i assessors en cultura Akha: Jim Goodman, Black Eagle Flights, CPA Media,
Andrew Forbes, David Henley, Athu Pochear, Xavier Tió, Jordi Pla, Matthew McDaniel, 
Akha Ama Coffee, Akha Heritage Foundation.
````
